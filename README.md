# Recipes Online - Team 9

Πλατφόρμα ανταλλαγής συνταγών μαγειρικής

Στην εφαρμογή αυτή θα πραγματοποιείται εύρεση νέων αλλά και παραδοσιακών συνταγών μαγειρικής και ζαχαροπλαστικής. Ο χρήστης μπορεί να την πραγματοποιεί μία αναζήτηση ανάλογα με τα διαθέσιμα στο σπίτι του υλικά ή υλικά που θα ήθελε να είναι το κύριο συστατικό της συνταγής (πχ κοτόπουλο, σοκολάτα), τους διατροφικούς περιορισμούς (πχ για διαβητικούς, χωρίς λακτόζη, vegan) , το αν κάποια συνταγή είναι εποχιακή (πχ γλυκά Χριστουγέννων, Αγίου Βαλεντίνου κοκ) και άλλες κατηγοριοποιήσεις (πχ οικονομικές συνταγές για φοιτητές). 

Κάθε χρήστης που επιθυμεί να δημοσιεύσει μια νέα συνταγή θα πρέπει να έχει κάνει εγγραφή και σύνδεση με το σύστημα. Κατά την καταχώριση της συνταγής θα εισάγονται η κατηγορία, τα συστατικά και οι ποσότητες αυτών, καθώς και τα βήματα προετοιμασίας της συνταγής. Οι χρήστες θα μπορούν να αναζητήσουν συνταγές χωρίς να έχουν συνδεθεί στο σύστημα. Κατά την προβολή ενός αποτελέσματος αναζήτησης το σύστημα θα προτείνει στο χρήστη συνταγές οι οποίες είναι παρόμοιες με την επιλεγμένη. Τέλος, οι χρήστες θα έχουν δυνατότητα αξιολόγησης συνταγών και προσθήκης σχολίων. Προϋπόθεση για την υποβολή αξιολόγησης θα είναι η σύνδεση του χρήστη με το σύστημα. 

Ο διαχειριστής του συστήματος θα ενημερώνει το σύστημα με στοιχεία για όλα τα συστατικά που μπορούν να χρησιμοποιηθούν στις συνταγές μαγειρικής που καταχωρούν οι εγγεγραμμένοι χρήστες. Για κάθε συστατικό θα καταχωρείται η ονομασία του, η θερμιδική του αξία ανά 100γρ καθώς και περιορισμοί που σχετίζονται με την κατανάλωσή του, π.χ. αλλεργιογόνο, περιέχει γλουτένη κτλ. Έτσι θα δίνεται μεγάλη ευελιξία στην αναζήτηση συνταγών, επιτρέποντας αναζητήσεις όπως (α) συνταγές που προορίζονται για διαβητικούς, για δίαιτα χωρίς γλουτένη και (β) συνταγές φαγητών που δεν ξεπερνούν ένα συγκεκριμένο όριο θερμίδων ανά 100 γραμμάρια. 
